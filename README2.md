Лабораторна робота №2

Роботу розпочав зі створення HTML-шаблону. У <head> підключив скомпільований CSS-файл через {% static 'css/styles.css' %}, а внизу сторінки – основний JavaScript-файл {% static 'app.js' %}. У тілі документа додав заголовок і контейнер <div id="app">, у який підвантажується динамічний вміст. Далі створив основний JavaScript-файл, у якому реалізував логіку взаємодії з REST API, що доступне за адресою http://127.0.0.1:8000/api/teams/. Це API надавав можливість виконувати CRUD-операції (створення, читання, оновлення, видалення) для сутності "команда".

Для побудови інтерфейсу розробив функції:

renderTeamList() — завантажує список команд з бекенду та виводить у вигляді посилань. Кожен пункт можна натиснути для перегляду деталей.

renderTeamDetail(id) — виводить детальну інформацію про обрану команду та дозволяє перейти до редагування.

renderTeamForm(id) — відкриває форму додавання або редагування команди (якщо передано id). У випадку редагування автоматично підставляє наявні дані.

saveTeam() — зчитує значення з форми та надсилає POST або PUT-запит на сервер для збереження.

deleteTeam(id) — видаляє команду, надіславши DELETE-запит.

Додатково створив функції clearContainer() для очищення інтерфейсу перед новим рендером і showError(message) — для виводу повідомлень про помилки.

Використав fetch API для асинхронної взаємодії з сервером. Для зручності реалізував базову навігацію між "списком", "деталями" та "формою" без перезавантаження сторінки. Події на кнопках (click, submit) обробляв через addEventListener.

Особливу увагу приділив обробці помилок: у разі проблем з сервером виводив повідомлення на екран замість стандартного краху.

Усі стилі сторінки оформлено через SCSS-файли, які попередньо скомпільовано в CSS з першої лабораторної.

Готовий інтерфейс протестував у браузері, переконавшись, що всі CRUD-функції працюють стабільно: додавання, редагування, видалення та відображення команд відбувається динамічно без перезавантаження сторінки. 
